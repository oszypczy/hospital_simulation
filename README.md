Proszę zasymulować działanie szpitala, przyjmując następujące założenia: 

W szpitalu jest hospitalizowana pewna liczba pacjentów, pracuje w nim pewna liczba pracowników różnych kategorii. Do pracowników szpitala zaliczają się lekarze różnych specjalności, pielęgniarki, salowe i ratownicy medyczni. Od rodzaju pracownika zależy, jakie czynności może on wykonywać, np. lekarz bada pacjenta i przepisuje mu leki, a pielęgniarka podaje leki i robi zastrzyki. 
Szpital jest podzielony na oddziały zajmujące się różnymi rodzajami schorzeń (np. oddział wewnętrzny, kardiologiczny, chirurgiczny). Pacjenci rozmieszczeni są w salach znajdujących się na odpowiednich oddziałach. Sale mają różną liczbę miejsc. 
W szpitalu mogą pojawiać się nowi pacjenci (przywiezieni karetką lub tacy, którzy samodzielnie dotarli do szpitala), ze szpitala mogą również wychodzić zdrowi pacjenci. Pacjenci przebywający w szpitalu mogą być wysłani na badania, mieć konsultację ze specjalistą z innego oddziału oraz przechodzić operację. 
Czas pobytu pacjenta w szpitalu może trwać różną liczbę jednostek czasu. 
Szpital przechowuje karty zdrowia pacjentów. Karta każdego pacjenta jest uzupełniana przez osoby wykonujące przy nim czynności medyczne. Pacjent może chorować naraz na wiele schorzeń. 

Ogólne wymagania dotyczące realizacji projektu znajdują się w załączonym pliku.

Rozwiązanie proszę umieścić na Gitlabie w repozytorium o nazwie PROI_23L_201_Szpital.